---
title: Pannileib
slug: pannileib
author: 
origin:  
images: [
    {
        src: "lesta-kiivas-suu.webp"
    }
]
dictionary: [[a, a]]
tags: [pannileib, toit ]

---


<h1 class="story-h1">
    {{frontmatter.title}}
</h1>

Fotole pealkiri: Teeks täna õige pannileiba? 

Ole lahke! https://rahvakultuur.ee/2020/03/20/pannileiva-kypsetamine-laane-saaremaal/

Saarlane **Juta Heinsaar** teeb pannileiba nii: “Retsept on imelihtne, sest seda praktiliselt polegi. Pannileib ehk tutskakk, nagu minu ämm seda nimetas, tehti odra- ja nisujahu segust. Ise olen proovinud ka täisterajahu lisada. Paarist munast, kolmest-neljast riivitud toorest kartulist (riivitakse ja sõela peal lastakse külma veega üle, seejärel nõrutatakse, et tärklis välja läheks). Võivad aga olla ka keedukartulid, need siis samuti vaja enne tampida. Ühest suurest sibulast, mille mina eelnevalt tükeldan ja kuldpruuniks praen, veidikesest rasvainest, ise kasutan õli. Kenast käntsakast peekonist - võib olla nii suitsu- kui ka toores, kuidas kellelegi maitseb. See praetakse siis kas koos sibulaga või eraldi väikeste kuubikutena enne teiste ainetega kokku segamist läbi ja siis kogu see kraam kokku segada. Juurde võib lisada maitse järgi hapukoort, piima või puljongit, et tainas tuleks selline keskmine, mitte liialt paks ega ka liialt vedel. Maitsestada soola ja pipraga. Ahju ja küpseb umbes 40 minutit, algul 200 kraadi juures, hiljem, nagu ikka, keerata kuumus 180 ja lõpupoole 160 kraadi pääle.

Mõni teeb selle hirmus rasvase, minule meeldib möödukalt läbikasvanud peekon (soovitan lihatööstuse enda poest osta sea kõhuäärt, see on väga hea) ja minule meeldib väga kartul pannileivas, seega ma kasutan ära ka näiteks eelmisel päeval keedetud kartulid ja lisan veel tooreid ka - mida rohkem, seda uhkem!”

-- 

Jätku pannileiba! Saarlasest fotograafi **Meriliis Metsamäe** vanatädi Kihelkonna kandist tavatses laua ääres pläärutama (lobisema, mistõttu söömine venis) jäänud lastele öelda nii: “Pane munt virama!” ehk jätkake söömist, suu liikuma.


<!-- <story-author :author="frontmatter.author" :origin="frontmatter.origin" /> -->
<!-- <story-dictionary :terms="frontmatter.dictionary" /> -->

<details-wrapper summary="Mõtlemiseks ja arutlemiseks">

- Kas tead, milliseid põnevaid toite ja toiduaineid Saaremaal veel valmistatakse? https://arhiiv.err.ee/vaata/suus-sulav-eesti-saaremaa

</details-wrapper>


<details-wrapper summary="Allikad" class="text-sm" icon="IconSources">

- Foto: *Aili Salong*

</details-wrapper>

