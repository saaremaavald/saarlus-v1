---
title: Mardipäev
slug: mardipaev
author: rahvajutt
origin: Mari Lepik Sõrvest
images: [
    {
        src: "pahila-soo.webp"
    }
]
dictionary: [[ei, ole]]
tags: [mardipäev, santimine]

---

<h1 class="story-h1">
    {{frontmatter.title}}
</h1>


<!-- Fotodele (kleepida need kaks kokku, et saaks 1 maastikuformaadi) pealkiri: Noh, mis passid - mask ette, jope pahupidi selga ja marti jooksma! -->

Mari Lepik Sõrvest kirjutab mardipäevast niimoodi: Mardilaupäevaks katkeb noorte meeste kannatus. Esiti ühe-kahekaupa kokkusaamistest ning elubeluugi vahelt poolkogemata leitud pudrukausside tühjendamisest kasvab mardilaupäevaks isu juba enamaks. 

Nii otsivadki küla noored mehed ning hakkajamad neiud omale miskit sandemat selga, panevad valss-palged ette või tahmavad silmnäo sootuks ning hakkavad peresid pidi käima. Kui vaid kohe ära ei tuntaks, saab lõbusam!

Kõige mehekam hakkab mardi-isaks, teised trallivad tema järgi. Muidugi kotipoiss kah – tema peab tugev olema! Ja kena kott peab tal olema.

Kui kuskil peres lapsi on, saab nalja. Nagamannid ei karda, laulavad vemmalvärssi vastu. Pole viga – küll matak neid taltsutab. Pisemad kaovad martide kolistamist ja laulu kuuldes juba targu aseme alla. Naisperega jutulesaamiseks küsitakse tööjärge näha – kuidas selle ketramisega siin peres siis läinud on ka? Kas annab mardi jalad värskete lõngavihtidega kinni matta?
Nalja peab saama!

Mis perenaine kostab, kui kari poriseid kaltsakaid toas pilli jöristab ning tantsu vihub? Kas peremees täib tüki liha anda või kallatakse kotti vaid vaanatäis palte? Kas peretütar kilkab, kui teda väheke vitsutada, kui lõngal on nibu sisse visand? Kas vahvasti marte oma salmiga narrinud poisivolask tuleks ehk aasta pärast juba kampa võtta?

Kotipoiss korjab palte, pähkleid, õunu, leiba ja muud, mis pererahval anda on. Vahepeal oli moes anda vilja õlle tegemiseks… Siis pidi mardipidu mõned päevad ootama.

Kui ust lahti ei tehta, siis alles hakkab nalja saama. Puuriitade, vankrite, ämbrite ja kukkedega saab igasugu sigadusi korraldada suuremat kahju sünnitamata.
“Mis te tahate?”
“Midagi ei taha, õnne tulime tooma! Kui te selle välja teeninud olete! Ja tantsima ning laulma. Omaette ning perega seltsis.”
“Olge lahked – paneme kotti, mis meil anda on ja head teed teil minna!”
Viljaõnn – sa püha asi! Et loomad kosuks, et põllud kasvaks! Et oleks leiba, õlut, lambakintsu ning seakülge!

Dialoog on ajapikku paikakulunud, suur osa sest on ka lauluks saanud. Nii ei peagi igaüks alati osav sõnasepp olema, piisab lauluridade meelespidamisest või paremal juhul vaid laulumehe järgi kordamisest. 
Viimases peres – suurema toa, lahkema pereisa, heldema perenaise ja naeruhimuliste peretütardega peres – saab olema pidu. Pilli ja tralliga. Kasukad heidetakse maha, valssnäud koldesse. Saab süüa. Saab tantsida. Saab kahekesi õues tähti vaatamas käia.
Mida sa inimese hing veel ihkad!


<story-author :author="frontmatter.author" :origin="frontmatter.origin" />
<!-- <story-dictionary :terms="frontmatter.dictionary" /> -->

<details-wrapper summary="Mõtlemiseks ja arutlemiseks">

- Kuidas sul mardipäevaga lood on? Oled marti jooksnud? Kas tead, et mardi- , kadri- ja muud sandid peaksidki olema gümnaasiumiealised noored, mitte väikesed lapsed?
- Mardi- ja kadripäev või halloween? Eri rahvad tähistavad samasisulisi tähtpäevi eri ajal ja eri moodi. Kes meie pimeda sügise ikka ägedaks teeb, kui mitte me ise? https://opleht.ee/2018/10/teeme-rahvakultuuri-ise-endale-agedaks/
- Saaremaa sanditajate kohta saab lugeda siit: https://xn--srvemaa-90a.ee/souke-sorvemaa/sorve-keel/sandid-ning-onnetoojad-saaremaal/
- Mardi- ja kõigi muude eesti santimispühade kohta saab lugeda siit: https://www.folklore.ee/erk/exhibits/show/mardipaev
- Kuula, kuidas Sõrve bänd “Küi” mardilaulu laulab: https://www.youtube.com/watch?v=-OCvVPVKtl4

</details-wrapper>


<details-wrapper summary="Allikad" class="text-sm" icon="IconSources">

- **Mari Lepiku** lugu: https://xn--srvemaa-90a.ee/souke-sorvemaa/sorve-keel/sandid-ning-onnetoojad-saaremaal/
- Fotod: **Ingela Auväärt** ja **Sigrid-Merili Kuhi**, Kuressaare ametikooli disainisuuna dekoraator-stilistid

</details-wrapper>
