---
slug: debora-vaarandi-udus
author: Debora Vaarandi
origin: ""
images: [
    {
        src: "debora-vaarandi-udus.webp"
    }
]
dictionary: [[ei, ole]]
tags: [udu, park, kiivitaja, meri, kurbus, õnn, tuul]

---

<h1 class="story-h1">
    {{frontmatter.title}}
</h1>

Kruus tasa krigisemas kanna all –
nii hulgun kuluhallis rannapargis,
suud-silmi uhub niiske uduvall.

Kalk kõrvu kriimustamas kiivitaja tärin,
puult viimne surileht mu põski riivab –
ta kergest puutest huulil tuksleb värin.

Tusk, pimedus mu südant pillutab ja rabab,
must kurbus nagu mere häälest surduks.
silm äkki keset uduhalli vereheretavat tabab:
üks väike põõsakene hallust, surma trotsind,
end uljana kesk roiskumist ja tühjust ehtind,
kõik viimse uhkuse ja elurõõmu välja otsind.

Mis kuhjund torked, solved, pettumus ning tusk, –
kui surilehed hingelt varisevad.

Jääb südamesse ainult hääduse ja õnne usk.
Nii tahan heretada kadu eel,
nii hääna veretada vihmas, punas, karges
ja lasta saasta loputada veel.

Ei näri enam südant ihkamine, viha,
ma lähen, hõlmad vastu tuult ja hinges tuulte müha,
ja huulte serval nukker naeruvina.


<story-author :author="frontmatter.author" :origin="frontmatter.origin" />
<!-- <story-dictionary :terms="frontmatter.dictionary" /> -->

<details-wrapper summary="Mis mõtted tekkisid?">

- Kui tihti käid sa Titerannas ja lossipargis? Mida sa seal teed?
- Kas sulle meeldib udu, udused ilmad? Miks? Mida hallidel päevadel teed?
- Kuidas sinu jaoks on seotud loodus ja meeleolud, tunded nagu kurbus ja rõõm, õnn? 
- Milline tähenduse vahe on sõnadel “kurbus” ja “tusk”, “solvamine” ja “torkamine”?
- Mida tähendavad sõnad “surduma”, “vereheretav”, “veretama”, “hään”? Abi võid saada murdesõnastikust: https://www.eki.ee/dict/vms/

</details-wrapper>


<details-wrapper summary="Allikad" class="text-sm" icon="IconSources">

- Luuletus: **Debora Trull** (neiupõlvenimi, hiljem Vaarandi), "Rannapargis / Udus" (1936), Eesti Naine nr 4, 1936: https://www.digar.ee/viewer/et/nlib-digar:333263/292723/page/19
- Debora Vaarandi elu ja loomingu kohta saab lugeda siit: https://sirp.ee/s1-artiklid/varia/debora-vaarandi-1-x-1916-28-iv-2007/ 
- Foto: **Merit Karise**

</details-wrapper>
