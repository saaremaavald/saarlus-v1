---
title: Hull meresõit
author: rahvajutt
origin: Jutustanud Jaan Hannus Kipi külast Kihelkonna kihelkonnast
tags: [rahvajutt]
dictionary: [[logi, riist laeva kiiruse mõõtmiseks], [prammid, praampurjed], [reilid, roilpurjed], [peele, peale], [peenaha keige iustega, peanaha kõige juustega], [selle järge, pärast seda], [Ollandimaal, Hollandis], [lukiaugust, lukuaugust], [lae, laev], [Amburgis, Hamburgis], [sant, halb], [äga olga, aga olgu]]
---


<h1 class="story-h1">
    {{frontmatter.title}}
</h1>

Ühekorra üks saksa kapten olnd laivaga New Yorgi sadamas. Kapteni tütrel olnd teise päeva sünnipäe ning kapten olnd mures, et kuidas saaks tütre sünnipäevale.

Äkist tulnd laeva üks vööras mees ning ütlend, et mis sa sellest nii kangesti muretsed, ning luband kaptenid aidata. Palgaks tahtend ta seda, kis keige ennem koduukse vahel vastu tuleb.
No, ea küll. Öhte akkend laevas igavene kolin. Saand kenasti minema akata, äkist, mis teha, logi unund maale. Pole see ka suurem viga olnd. Suure ankruga toodud see maalt laeva.

Küsitud: „Palju kiirust on?“
„Kuuskümmend neli!“ olnd kohe vastus.
Selle peele antud käsk: „Prammid juure!“
Pandud siis prammid juure.
Jälle küsitud: „Palju on?“
„Seitsekümmend kaheksa,“ olnd vastus.
Nüüd antud käsk: „Reilid juure!“
Pärast reilide juurepanemist küsitud: „Palju on?“
Kohe vastatud: „Kaheksakümmend kaks!“
Siis kapten ütlend inglise keeles: „Ea küll!“

Üks madrus vaatend välja. Väljas olnd nii kange tuul, et viind madrusel peenaha keige iustega.

Siis kapten küsind jälle: „Kuidas on?“
Vastatud: „Punane tuli!“
Siis olnd vastus: „Sinine tuli!“
Selle järge tulnd vastus: „Kollane tuli!“
Ning viimaks vastatud: „Must tuli!“

Ollandimaal olnd üks kirik ning siis lae söitend kiriku lukiaugust läbi. Oomiguks olnd lae Amburgis.

Kapten saatend ennem mihe ütlema, et nad tulavad, ning käskind naise ema neid vastu vötma tulla. See vanaeit olnd nii suureks tüliks, et ta nii sant inimene olnd, ning see olnd önneks, kui sellest lahti saand. Vööras mees ütlend, et teda on petetud, äga olga kaup kaubaks. Siis vöttend vanaeide ning läind.

<div class="story-origin">
    {{frontmatter.origin}}
</div>

### Sõnaseletused:

<ul class="list-disc list-inside">
    <li v-for="(term, i) in frontmatter.dictionary" :key="i">
        <strong>{{term[0]}}</strong> – {{term[1]}}
    </li>
</ul>

<details-wrapper summary="Mõtlemiseks ja arutlemiseks" >

- Kõigepealt, kas said ilma sõnaseletusi vaatamata kõigest aru? Kas sa oskad seda rahvajuttu Saaremaa murdekeeles ette lugeda? Kui ei, siis tead sa kedagi, kes oskaks? Siit saad teada murrete olulisuse kohta üldiselt: https://www.youtube.com/watch?v=WVOHGtbSV28 ja siit Saaremaa murdekeele tunnused: http://saaremaa.folklore.ee/wordpress/?page_id=907
- Mis sa arvad, mis ajast see rahvajutt on pärit?
- Mis võib tänapäeva lugejat selles rahvajutus imestama panna?
- Kas sul on ette tulnud Saaremaale sõitu või Saaremaal(t) sõitu, kus on juhtunud midagi eriskummalist, seletamatut? Mida?
- Kui sul tuleks see rahvajutt esitada mingis muus vormis - filmina, animatsioonina, muusikavideona, koomiksina jne, siis mille valiksid? Miks?
- Siit kuuled, kuidas orissaarlane Kaisa Ling arutleb mereteemalise kirjanduse üle muhulase Kadri Tüüri, meresõbra Veronika Kivisilla ja hiidlase Kristel Algverega: https://klassikaraadio.err.ee/1608133552/gogol/1225627
- Kristel Algvere luulekogu “Merehurmarohi” (2018) arvustust saab lugeda siit: https://kultuur.err.ee/676818/arvustus-paikseline-hiiu-piiga-avastab-luule-kaudu-maailma
- Kolm kirjanikku rändasid Saarele kesk ilmamerd: https://sirp.ee/s1-artiklid/c7-kirjandus/seesama-meri-meis-koigis/


</details-wrapper>


<details-wrapper summary="Allikad" class="text-sm">

- Rahvajutt: http://saaremaa.folklore.ee/wordpress/?p=870
- Foto New Yorgist: **Merit Karise**

</details-wrapper>



