---
slug: kylmking-ja-puuraiuja
author: Kirja pannud J. Jõgi Kärla kihelkonnas. 
images: [
    {
        src: "kylmking-ja-puuraiuja.webp",
    }
]
dictionary: [[tuhlid,"kartuleid, „kartuhvlid“"], ["ääks","pehmeks, „tümaks“"], ["pahl:pahla","varras"], ["parase","paraja"], ["rataste kali","vankri puu (kaigas)"], ["selpuu","sõlgpuu"], ["oda, ma lää","oota, ma lähen"], ["peeniseks","peenikeseks"]]
tags: [rahvajutt, murdekeel, räim, kala, Kärla, külmking, mets, hunt, kartul, kalapahl ]

---


<h1 class="story-h1">
    {{frontmatter.title}}
</h1>

Kord olnd üks vanamees metsas puid raiumas. Ta akand löunaks tuhlid küpsetama. Tuhlid olnd ääks saamas ja ta pannud kalad* ka pahlaga küpsema.

Kui mees just kalu pahla ajand, tulnd üks vöeras mees ta juurde ja ütelnud: „Raiu mulle ka üks kalapahl, ma tahan omale ka ühe kala küpsetada.“

Mees raiund siis temale parase pahla. Vöeras ütelnud: „Aeh, sa äi möista mitte kalapahla raiuda, kas see on möni kalapahl, raiu suurem!“

Mees raiund nii suure kui rataste kali. See olnd ka veel väike. Mees raiund nii suure kui rataste selpuu**. See olnd paras.

Äkitselt ütelnud mees: „Oh-oh, undid tulavad, oda, ma lää siia rattarummu sisse, ää ütle mette, et ma siia sisse olen läind.“

Undid tulnd sinna ja nuusutand ja otsind igal pool ja viimaks küsind mehe kääst: „Kus see vöeras läks siit?“

„Kus see läks,” ütles mees, „on sii rattarummu sees.“

Äkitselt käind rattarummu seest nagu suuretüki pauk ja all suitsuöhk läind metsa poole. Aga ennem, kui ta mehe silmist kadund, olivad undid teda juba peeniseks teind.

<hr />

*\* Saaremaal on räimed igapäised kalad. Kui seega ainult kalad saavad nimetatud, siis on selle all ikka räimed mõista. Kui muud kalad on, siis nimetatakse need äärkalad, nagu aavid, ahvenad jne.*
*\*\* Selpuuks kutsutakse seda puud, mis heinakoormale peale pannakse, millega koorm kinni tõmmatakse.*



<story-author :author="frontmatter.author" :origin="frontmatter.origin" />
<story-dictionary :terms="frontmatter.dictionary" />

<details-wrapper summary="Mis mõtted tekkisid?">

- Kas sa tead, kes on külmking? Sest tema see oli, kes mehe juurde tuli. Milline ta välja näeb? Oled teda kohanud või tead kedagi, kes on? Uuri netist.
- Kas sa kala sööd? Millist ja mil moel valmistatud? Kui sa ei tea, mis asi on kalapahl, siis siin on täpsemalt kirjas: https://www.kalapeedia.ee/3372.html?q=saga&qf=3
- Mis sa arvad, kui vana on eestikeelne sõna “kala”? Eesti Keele Instituut selgitab: https://www.youtube.com/watch?v=h4W4WFEEXg4
- Kui tihti sa metsas käid ja mida seal teed?
- Kus sulle rohkem meeldib, kas metsas või mere ääres, merel? Miks?

</details-wrapper>


<details-wrapper summary="Allikad" class="text-sm" icon="IconSources">

- Rahvajutt: http://saaremaa.folklore.ee/wordpress/?p=850
- Foto: **Merit Karise**

</details-wrapper>

