---
title: Rehepapp
slug: rehepapp
author: rahvajutt
origin: Jutustanud Aleksander Jõgi Muhu kihelkonnast.
images: [
    {
        src: "rehepapp.webp",
        bgPos: "0 100%"
    }
]
dictionary: [[kuntsi, kunsti], [napsu pealt, otsekohe], [aganase,aganate sisse]]
tags: [rahvajutt, murdekeel, rehepapp, Vanapagan, torupill, muusika, Muhu]

---

<h1 class="story-h1">
    {{frontmatter.title}}
</h1>

Fotole küsimus: Mis abi saab sellest, kui pill üüab - napsu pealt?

Minu isa vanaisa, sündind Tepu talus, üüdnimega pilli Juhan, olnd tähendatud valla torupillimees ja pääle selle Kingli möisa pöline rehepapp. Tol ajal olnd vanadkurjad alalised möisa rehtede külastajad, nii et öösel pimedas keegi arilik surelik ei julgend enne ommikust kukelaulu möisa rehtedele läheneda.

Kord küsind rehelised rehepapilt: „Sina väike mehike! Kuidas sa nende vanapoistega akkama saad?“ Rehepapp seletand: „Ega nendega kuntsi ole. Kui nad väga mürgeldavad, siis panen pilli üüdma, nii kohe kükitavad irvitades nurgas kuni esimese kukelauluni, siis kaduvad napsu pealt köik!“

Iseäranis maiad ja tüütumad olnd väiksed kuradid – juhtund olema leivakottis möni suupärasem pala, see kadund kohe aganase, leivakannikas seisnud alati puudumata.

Nii kölab rehepapi seletus.

Minu isa mäletab veel vähe oma vanaisa, olnd öige väike mehike.




<story-author :author="frontmatter.author" :origin="frontmatter.origin" />
<story-dictionary :terms="frontmatter.dictionary" />

<details-wrapper summary="Mõtlemiseks ja arutlemiseks">

- Milline on olnud muusika roll sinu elus sünnist siiani? Kas sinu kodus on lauldud või pilli mängitud? Kui jah, siis mis puhul? 
- Millal sa muusikat kuulad? Millist? Kuidas muusika sulle mõjub? On sind muusika vahel aidanud või suisa päästnud? Teed sa ise muusikat, laulad, mängid pilli?
- Milliseid Saaremaa muusikuid, heliloojaid, lauljad sa tead?
- Milliseid laule sa tead, mis räägivad Saaremaast? Kui ei tea, siis vaata täägi “muusika”.
- Proovi veel lauseid moodustada, kus kasutad sõna “otsekohe” asemel “napsu pealt” või “napsult” nagu Anseküla murrakus öeldakse! PS Tõenäoliselt on “naps, napsult” olnud Saaremaalt kasutuses laiemalt tähenduses “hoop”, “hoobilt”, “sõrmenipsust”. 
- Mida mandri-inimesed Saaremaa murdekeelest arvavad? Siin üks arvamusavaldus: https://arhiiv.saartehaal.ee/2012/01/25/saarlaste-keel-vaarib-hoidmist/?fbclid=IwAR13trZ5p2r73Ua0Cf815q0TphJLh8VUI6gUPF6u4U29aoDtvizZrUdQ07s

</details-wrapper>



<details-wrapper summary="Allikad" class="text-sm" icon="IconSources">

- Foto: **Merit Karise**, festival “IlandSound” Illiku laiul

</details-wrapper>
