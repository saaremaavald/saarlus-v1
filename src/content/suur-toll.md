---
title: Kus on Saaremaa seljaroog ja kuidas sai Kuressaare oma nime?
slug: suur-toll
author: rahvajutt
origin: unknown
images: [
    {
        src: "saaremaa-rahvariided.webp"
    }
]
dictionary: [[ei, ole]]
tags: [Suur Tõll, Kuressaare]

---

<h1 class="story-h1">
    {{frontmatter.title}}
</h1>


Tõllu haud asub Hirmuste mäel Kärla kihelkonnas Saaremaal, kust tervelt seitse kiriku torni silma paistavad. See mägi olla rahvajutu järele Saaremaa seljaroog, sest et olla kõige ennemalt merevee pinnast välja kerkinud ja endast väikese saarekese moodustanud, kus peal kured harilikult olid asunud ja häälitsenud, seda oma rännakuil alaliseks peatuspaigaks valides. Sellest olla ka Saaremaa linna nimi Kuresaar saanud. Tõllu hauda olen isiklikult näinud. See sisaldab endast 2—3 sülla pikust ja ½ sülla laiust sisselangenud suurt kalmuküngast, kuni paari jala sügavuseni keskpaigast, mis rohelise mururohuga kaetud ja mille ümber noored männad sel ajal kasvasivad, kui mina veel noorukene olin, millas minule seda minu isa hobust piatades näitas, kui kord sealtkaudu sõitsime, sest haud asub otse tee ääres. Kuulukse veel räägitavat, et ka suur tamm tema päitsel kasvada, kuid seda ei juhtunud mina sel korral mitte nägema, või ehk on see mul aja jooksul koguni ära ununenud.





<!-- <story-author :author="frontmatter.author" :origin="frontmatter.origin" /> -->
<!-- <story-dictionary :terms="frontmatter.dictionary" /> -->

<details-wrapper summary="Mõtlemiseks ja arutlemiseks">

- Vaadake animafilmi Suurest Tõllust ja arutlege, millised mõtted ja tunded teil seda vaadates tekkisid ning kuidas neid mõtteid ja tundeid mõjutasid nt animafilmi joonistusstiil ja muusika: https://www.youtube.com/watch?v=7DUhv7lTAuk&t=4s
- Kas vastab tõele, et just see osa Saaremaast on kõige varem merepinnast kõrgemale kerkinud? Uuri järele!
- Kas tead veel lugusid, kuidas Kuressaare sai oma nime? Milliseid? Vaata, mida pakub sellele küsimusele vastuseks Eesti kohanimeraamat: https://www.eki.ee/dict/knr/

</details-wrapper>


<details-wrapper summary="Allikad" class="text-sm" icon="IconSources">

- Tekst: E 61534/35 (2) < Jämaja — A. Kuldsaar (1927). Vt. Kohanimede tekkimine, muist. 118—125. https://www.folklore.ee/rl/folkte/myte/olev/toll.html (link ei vii täpselt loole)
- Foto: **Saara Alexanda Truverk**, **Merili Pappel**, **Johanna Klaar**, Tartu Kunstikool; toidukunsti aluseks kunstnik **Jüri Arraku** maalid Suurest Tõllust ning eesti toit retseptiraamatust  "Eesti rahvusköök", Maalehe Raamat, 2004.

</details-wrapper>

800 g soolatud läbikasvanud sealiha
1 keskmine kaalikas
4-5 keskmist porgandit
1 väike kapsapea
8-10 keskmist kartulid
hakitud maitserohelist

2018. oli Euroopas kultuuripärandi aasta. Tartu Kunstikooli õpilased kujundasid reklaami ja piktograafia tundides eesti rahvusköögi toiduainetest eesti rahvakultuuri elemente ja kunstiteoseid. Kujundajad, stilistid ja dekoraatorid uurisid kohalike juurviljade, puuviljade, kala ja liha värve ning vorme eesmärgiga panna Eesti pered värske pilguga eesti toiduaineid ja eesti kultuuripärandit vaatama. NB! Toidukunstiteosed polnud mõeldud pakkuma mitte niivõrd uusi serveerimisviise, kuivõrd leidma eesti rahvusköögi retseptidest, mille lõplik vorm võib olla kollakas mass nagu kartulipudrul või roosakas-hallikas mass nagu rosoljel, algsed värvid ja vormid, ning taasleidma need eesti rahvakultuuris ning kunstis.
Toiduained andis õpilastele küsimise peale lahkelt COOP. Õpilased andsid endast parima, et toiduained ära kasutada.