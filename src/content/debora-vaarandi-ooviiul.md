---
slug: debora-vaarandi-ooviiul
author: Debora Vaarandi
origin: ""
images: [
    {
        src: "debora-vaarandi-ooviiul.webp"
    }
]
# dictionary: [[ei, ole]]
tags: [ööviiul, suvi, öö, tuul, luule]
---

<h1 class="story-h1">
    {{frontmatter.title}}
</h1>

<!-- Fotole: Ja siis salus lõhnaviiul valjult helisema lööb… -->

Ühel üürikesel viivul
hämaram on valge öö.
Ja siis salus lõhnaviiul
valjult helisema lööb.
On see õnn või on see valu –
armastuseviis on see.
Keegi kergelt paljajalu
tõttab läbi kastevee.
Keegi ootab kase najal,
heledamaks läheb aas.
Armsam, see on pidumaja!
Valgeid küünlaid põleb maas.
On need hõisked, on need nuuksed,
sosin summutatud suul...
Armsam, sul on lehejuuksed,
las ma olen nende tuul!
Las mind sinu juurde tulla,
valge lill, mu valge lill!
Läbi õhu, läbi mulla
voogab laul ööviiulil.


<story-author :author="frontmatter.author" :origin="frontmatter.origin" />
<!-- <story-dictionary :terms="frontmatter.dictionary" /> -->

<details-wrapper summary="Mis mõtted tekkisid?">

- Luuletuse loeb näitleja Tiina Tauraite: https://arhiiv.err.ee/vaata/100-luuleparli-ooviiul-debora-vaarandi-loeb-tiina-tauraite
- Kas oled ööviiulit näinud? Kus? Milline on ööviiuli lõhn?
- Mida tead Saaremaa orhideedest? Kui palju ei tea, siis siit näed ja kuuled: https://etv.err.ee/1608714124/orhideede-mitmekesisus
- Mida sa suveöödel teed? Kus käid? Paljajalu?

</details-wrapper>


<details-wrapper summary="Allikad" class="text-sm" icon="IconSources">

- Luuletus: Debora Vaarandi “Ööviiul” kogumikust “Luuletused 1954-1976”, Eesti Raamat, 1981.
- Debora Vaarandi elu ja loomingu kohta saab lugeda siit: https://sirp.ee/s1-artiklid/varia/debora-vaarandi-1-x-1916-28-iv-2007/
- Foto: **Merit Karise**

</details-wrapper>
