---
title: Ööviiul
slug: debora-vaarandi-ooviiul
author: Debora Vaarandi
origin: ""
images: [
    {
        src: "jarved-ja-joed.webp"
    }
]
# dictionary: [[ei, ole]]
tags: [ööviiul, suvi, öö, tuul, luule]
---

<h1 class="story-h1">
    {{frontmatter.title}}
</h1>

<!-- Fotole: Ja siis salus lõhnaviiul valjult helisema lööb… -->

Ühel üürikesel viivul
hämaram on valge öö.
Ja siis salus lõhnaviiul
valjult helisema lööb.
On see õnn või on see valu –
armastuseviis on see.
Keegi kergelt paljajalu
tõttab läbi kastevee.
Keegi ootab kase najal,
heledamaks läheb aas.
Armsam, see on pidumaja!
Valgeid küünlaid põleb maas.
On need hõisked, on need nuuksed,
sosin summutatud suul...
Armsam, sul on lehejuuksed,
las ma olen nende tuul!
Las mind sinu juurde tulla,
valge lill, mu valge lill!
Läbi õhu, läbi mulla
voogab laul ööviiulil.


<story-author :author="frontmatter.author" :origin="frontmatter.origin" />
<!-- <story-dictionary :terms="frontmatter.dictionary" /> -->

<details-wrapper summary="Mõtlemiseks ja arutlemiseks">

- Kuula: https://arhiiv.err.ee/vaata/100-luuleparli-ooviiul-debora-vaarandi-loeb-tiina-tauraite
- Kas oled ööviiulit näinud? Kus? Milline on ööviiuli lõhn?
- Mida tead Saaremaa orhideedest? Siit saad lugeda: https://visitsaaremaa.ee/avasta/orhideed/; https://www.err.ee/1608238725/saaremaal-taasavastati-mitu-inimpolve-peidus-olnud-orhideeliik
- Mida sa suveöödel teed? Kus käid?
- Kus sa paljajalu käid? Millal?

</details-wrapper>


<details-wrapper summary="Allikad" class="text-sm" icon="IconSources">

- Luuletus: Ööviiul (1956)
- Foto: **Merit Karise**

</details-wrapper>
