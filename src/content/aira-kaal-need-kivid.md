---
title: Need kivid
slug: aira-kaal-need-kivid
author: Aira Kaal
origin: ""
images: [
    {
        src: "jarved-ja-joed.webp"
    }
]
# dictionary: [[ei, ole]]
# tags: []
---

<h1 class="story-h1">
    {{frontmatter.title}}
</h1>

<!-- Fotole: Need kivid ajavad mind hulluks -->

Need kivid mind ajavad hulluks,
kui palju vorme on neil!
Kui palju liikumist, pindu
ja jõudu ja elamisindu.
Kui palju taimi
ja lõhnu,
mis täidavad õhku!

Uhkesti elab ja hingab see kivide riik.
Siin kaljulohkudes kannutäis vett,
seal väike vihmaveetiik
peegeldab lillakaid nelke
ja sajasarvelist sammalt,
linnule juua annab...

Ja laulab ja laulab ja laulab
see kaljude riik
hommikust õhtuni
oma kiviseid laule.
Kirglikke, kumedaid,
muutuva rütmiga,
Kauneid…

Meenutan Saaremaad,
kodusaart kauget,
kus valge on paas
ja kivid on kergemad…
Kuid kivide kumedat laulu
kuulatama
küllap mind õpetand nad. 


<story-author :author="frontmatter.author" :origin="frontmatter.origin" />
<!-- <story-dictionary :terms="frontmatter.dictionary" /> -->

<details-wrapper summary="Mõtlemiseks ja arutlemiseks">

- Aira Kaal kirjutas selle luuletuse Armeeniast, mis on üks kivine maa.
- Kas tunned ära, mis koht on fotol?
- Kus sa oled reisinud? Kas oled reisides võrrelnud teisi maid Saaremaaga? Milliseid aspekte?
- Mida sulle on Saaremaa õpetanud?

</details-wrapper>


<details-wrapper summary="Allikad" class="text-sm" icon="IconSources">

- Luuletus: **Aira Kaal** “Need kivid” kogust “Üks tigu ilma majata”, Eesti Raamat, Tallinn, 1968
- Foto: **Merit Karise**

</details-wrapper>
